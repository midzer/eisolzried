---
layout: post
title:  "An ganzn Dog übn bei da Feiaweaschui Geretsria"
date:   2016-07-04
imgfolder: /assets/images/2016/uebungen/
images:
  - name: geretsried1.jpg
    text: Geretsried 1
  - name: geretsried2.jpg
    text: Geretsried 2
  - name: geretsried3.jpg
    text: Geretsried 3
lang: by
tags: uebungen
categories:
  - by
---

Mit de Feiaweala vo Foigading und Günding samma am Samstog, 25. Juni 2016 zua Feiaweaschui nohch Geretsria gfahrn. Mir warn sechse, davo zwoa Gruppnführa, zwoa Maschinistn und fünfe de wo Atemschutz hom.

An dem Dog homma mehrare Sachan g'übt: z'erscht is a Brand vo a Wohnung simuliert worn wobei a oa Person g'feit hod. De Eilzriada hom übanoma, Foigading hod mit eanam HLF 40/1 g'hoifa.

Danoch war Foidgading dro und mir ham mit Atemschutz bei am Mehrfamilienhaus g'hoifa, des wo brennd hod. Mehrara Leid warn a vermisst. G'raacht hods wiad Sau und de Leid mim Atemschutz hom g'suacht und mit Lüfter entraacht.

A jäds Szenario homs danohch mit de Ausbilder besprocha. De Gruppn is a oiwei duachgschmischt worn. De Ausbilder hom a vazoid wia ma si am besten mit de Fahrzeig aufstoid, wenn ma am Einsatz o'kimmt.

Hint naus homma olle mitandand a Großübung gmacht: a Werkstod mid Laga hod brennd wobei si da Raach üban Aufzug überoi verbreit hod. A Einsatzleita hod o'gschafft und de drei Feiawean oa Aufgab gehm: oane fürs Wasser, de andan hom mitm Atemschutz as Gebäude durchsuacht und a wieda entraacht.

Am End hom de Ausbilda vazoid wos guad und wos ned so guad war. G'lobt san a olle Feiawean worn. De Leid wos dabei warn hod der ganze Dog gfoin.

{% include gal.html %}

