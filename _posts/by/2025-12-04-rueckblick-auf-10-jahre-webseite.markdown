---
layout: post
title:  "Rückblick auf 10 Jahre Webseite"
date:   2025-12-04
lang: by
tags: allgemeines
categories:
  - by
---
In oam Jahrzehnt bassiert vui Zeig. In da Arbad, privat und in da digitalen Woid. Seit über zehn Joor gibts *www.feuerwehr-eisolzried.de* scho. Oa Grund, an Blick in de Vergangenheit zum werfa und weida nach vorn zum schaun.

2015 homma de Idee wieder aufleem lassn, für unsa Feiawea a Webseitn zum macha. Über den [geistigen Vorgänger](/by/2021/09/09/zeitreise/) homma bereits wos gschriem. Mit dem CMS Jooma homma eha weniga Erfoig ghabt, desweng a kompletta Neibau von Grund auf. So is im Laufe der Zeid a große Webseitn mit vui Kategorien entstanna.

A bei da Feiawea soibst, im echtn Leem, passierd vui. De [Floßfahrt auf da Isar](/by/2015/06/15/flossfahrt-auf-der-isar/) war legendär, a [neis Fahrzeug](/by/2016/06/15/a-fahrzeigweih-is-nia-vakehrt/) homma eigweihd und natürlich des Gründungsfest für 125 Joor FFw Eisolzried heia.

Noch Corona is mit de neia Beiträg aweng staad worn. A Webseitn für an Verein lebt vo aktivem Ratsch und mitanand arban. Des funktioniert langfristig nur, wenn die Aufgabn auf mehra Leid verteilt san. Soibe Bock drauf hom und motiviert sei für neis Zeig san weitere wichtige Sachan.

Niamois de Zuversicht verliern und weida solidarisch füreinander so sei, a in a Zeid, wo vui am Zahnfleisch daher kemma. Dann gibts des Projekt a weitere 25 Joor.
